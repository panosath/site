## Σύντομη βιογραφία του Jeff Bezos

Σίγουρα ο καθένας μας γνωρίζει την ιστοσελίδα Amazon και την επίδραση που έχει επιφέρει στον τρόπο που οι άνθρωποι κάνουν τα ψώνια τους μέσω του διαδικτύου. Ο Jeff Bezos, ο ιδρυτής αυτής της εταιρείας κολοσσού, γεννήθηκε στις 12 Ιανουαρίου το 1964 στο Αλμπουκέρκι των Ηνωμένων Πολιτειών. Το πραγματικό του όνομα είναι Jeffrey Preston Jorgensen ενώ το Bezos προέκυψε από τον δεύτερο σύζηγο της μητέρας του. Από σχετικά μικρή ηλικία άρχισε να εμφανίζει τις κλίσεις του προς την πληροφορική και την τεχνολογία αφού ο ίδιος είχε δημιουργήσει ένα σύστημα συναγερμού στο δωμάτιό του ώστε να κρατάει έξω από αυτό τα αδέρφια του! Σε ηλικία μόλις 16 ετών βραβεύθηκε με το βραβείο "Silver Knight" έπειτα από παρακολούθηση ενός προγράμματος εκπαίδευσης επιστημών στο Πανεπιστήμιο της Φλόριντα. 

Ο Bezos το 1986 αποφοίτησε απο το Πανεπιστήμιο του Princeton με πτυχίο στην μηχανολογία και την πληροφορική. Μετά την αποφοίτησή του, αρκετές μεγάλες εταιρείες του πρόσφεραν μια θέση εργασίας όπως η Intel, η Bell Labs και η Accenture. Εργάσθηκε σε μια εταιρεία τηλεπικοινωνιών στην οποία με τα χρόνια ανελίχθηκε σε επικεφαλής ανάπτυξης και διευθυντής του τμήματος υποστήριξης πελατών. Έπειτα εργάσθηκε στην Bankers Trust όπου έγινε διευθυντής του τμήματος διαχείρησης προϊόντων ώσπου το 1993, ο Bezos λαμβάνει μια απόφασει που έμελλε να αλλάξει τον κόσμο του εμπορίου. Αφού παραιτήθηκε από την Bankers Trust, αποφασίζει να ιδρύσει την Amazon, αρχικά ως ένα online βιβλιοπωλείο.

Το καλοκαίρι του 1994, ο Bezos ιδρύει την Amazon με τα γραφεία της στο γκαράζ του σπιτιού του! Αρχικά η Amazon θα ήταν ένα online βιβλιοπωλείο αλλά ο Bezos ήταν σίγουρος πως η ανάπτυξη του Internet θα του επέτρεπε να επεκταθεί και στην πώληση και άλλων προϊόντων. Ο ίδιος έλαβε ένα ποσο της τάξης των 300,000 δολλαρίων από την οικογένειά του καθώς είχε επιπλέον στήρηξη από επενδυτές. Μέσα σε λίγα χρόνια, παρά τις σκληρές κριτικές απο μεγάλους οίκους όπως το Fortune και το Barron's, η Amazon είχε όντως επεκταθεί σε πώληση μουσικής και βίντεο καθώς και άλλων αγαθών, όπως είχε προβλέψει ο Bezos. 

Με την πάροδο των ετών, ο  Bezos επέκτεινε την Amazon, λανσάροντας το 2002 το Amazon Web Services, μια θυγατρική της Amazon που πρόκειται για μια cloud computing υπηρεσία. Το 2013, η Amazon αναδείχθηκε η μεγαλύτερη online ιστοσελίδα λιανικού εμπορίου στον κόσμο. Στις 27 Ιουλίου 2017, ο Bezos πήρε την πρώτη θέση στην λίστα με τους πλουσιότερους ανθρώπους του πλανήτη από τον Bill Gates, στιγμιαία βέβαια, αφού λίγη ώρα μετά τον τίτλο αυτόν κατέκτησε (ξανά) ο Bill Gates. Θα μπορούσε κανείς να πει πως η περίπτωση του Jeff Bezos και της Amazon είναι ένα άριστο παράδειγμα τόλμης, θέλησης, στρατηγικής, σκληρής δουλειάς αλλά και τύχης. Η εταιρεία που ξεκίνησε ως ηλεκτρονικό βιβλιοπωλείο με εδρα το γκαράζ του Bezos, μετράει σήμερα παραπάνω από 800,000 απασχολούμενους και στατιστικά σημειώνει ανοδική πορεία, με το πέρας κάθε έτους.